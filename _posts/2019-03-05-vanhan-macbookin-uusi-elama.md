---
layout: post
title: "Vanhan MacBookin uusi elämä"
subtitle: "Puhtia vanhaan läppäriin"
date: 2019-03-05
published: false
---

Minulla on pitkään ollut käytössä vanha MacBook vuodelta 2007. Päätin kokeilla olisiko siihen mahdollista vaihtaa helposti vanhan kovalevyn tilalle uudempi SSD-levy. Levyn vaihto sujui varsin helposti. Kokeilin valjastaa koneen Linux-käyttöön. 

Minulla oli pitkään käytössä legendaarinen Applen valkoinen MacBook vuodelta 2007. Pari vuotta sitten jouduin päivittämään sen uudempaan ja hankin käytetyn MacBook Pron vuodelta 2011.

Ensimmäinen toimenpide jonka uudelle MacBook Prolle tein oli että vaihdoin siihen SSD-levyn alkuperäisen kovalevyn tilalle. Operaatio oli todella yksinkertainen ja se nopeutti hämmästyttävästi koneen toimintaa. 

Valkoinen MacBook oli erittäin pätevä laite ja se palveli minua niin koti- kuin koodauskäytössäkin kymmenen vuoden ajan ilman suurempia ongelmia. Macbookin kuorikin on hyvässä kunnossa kun olen saanut sen Applen huollossa vaihdettua uuteen kahteen kertaan vaikka takuu meni umpeen jo ekan vuoden jälkeen. Muovisessa macbookissa oli nimittäin sellainen ongelma että kuoren reunat lohkeilivat kiusallisesti ranteiden kohdalta.

Tuntui kuitenkin murheelliselta ajatus vanhan kunnon valkoisen MacBookin viimeisestä matkasta elektroniikkakierrätykseen, joten pölytyttyään pari vuotta kaapissa kaivoin sen uudelleen esille ja päätin kokeilla josko siihen saisi asennettua ssd-levyn yhtä vaivattomasti kuin uudempaan MacBook Prohon.

Tilasin netistä halvimman löytämäni ssd-levyn ja se oli Kingstonin 128GB josta maksoin vain 27e. Asensin levyn valkoiseen MacBookkiin. Vuoden 2007 MacBookkiin levyn vaihto-operaatio oli hiukan hankalampi kuin vuoden 2011 MacBook Prohon. Laitteessa oli useampi ruuvi jotka täytyi avata. Operaatioon meni kuitenkin lopulta kun tiesi mitä teki ja oli kaikki oikeat työkalut käsillä niin alle tunti aikaa.

Vaihdettuani levyn mietin mitä koneella seuraavaksi teen. Vanha kunnon Snow Leopard systeemi ei enää varmaan vastaa tämän päivän vaatimuksia. Niinpä päätin kokeilla kuinka helposti koneella saisi pyöritettyä Linuxia.

